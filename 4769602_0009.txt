caput 1.

Dc generibus comparationum Homericamm.

Postquam commentatione illa, quae Marcoduri ante hos tres annos a me
scripta prodiit, id potissimum egi, ut praeceptis veterum dicendi magistrorum
ductus et naturam comparationum finesque accuratius definirem, et comparationes
ubicunque laterent indagarem in disceptationemque vocarem, unus iam restat
locus, qui est de generibus comparationum, tractandus, antequam ad rem
ipsam diutius forsitan praeparatam accedamus. Tam late enim comparationum
campus multis partibus auctus nunc patet, ut non minus propter earum
multitudinem, quam varietatem certa quaedam genera statuenda csse videantur,
quibus singula quaeque describi possint. Quod quam sit necessarium, facillime
cognoscet, qui in examinandis et conferendis diversorum generum comparationi-
bus diu multumque erit versatus. Etenim saepissime hoc fieri videmus, ut quod
in uno comparationum genere usitatissimum eique proprium esse solet, ab altero
prorsus abhorreat et vix aut nusquam occurrat. Itaque quoniam nobis propo-
situm est naturam et usum comparationum Homericarum enucleatius explicare,
ante omnia talis descriptio quaerenda est, ut quae pluribus ad idem genus per-
tinentibus propria animadvertimus, suo quaeque generi subiicere possimus.
Quem ad finem quum antiquorum rhetorum descriptio in quatuor genera ducta
illa quidem ab interiore nota, i. e. a diversa comparandi ratione (dc qua cs.
partic. II. cap. VII.)â€š parum utilitatis sit praebitura, quippe quae multo maxi-
mam et gravissimam Homericarum comparationum copiam uno eodemque genere

complectatur: aut genus hoc parium quod vocatur rursus in nova genera sive
1

