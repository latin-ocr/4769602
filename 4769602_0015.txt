..7-

53 his comparationibus addita sunt singularibus enuntiatis, hoc quidem compara·
tionem simplicem paulo propius ad similitudinem adducunt, quod iis res, quibus-
cum comparatur‚ aliis sui generis superlores esse declarantur3 attamen ‚imaginis
certae ne extremae quidem lineae conspiciuntur. Qui autem ex mensura sola
comparationes metiri solet, exempla quae nunc prolaturus sum comparationibus
simplicibus a me adnumerari aegre patiatur. Sint sane maiores, quam multae
aliae, quas equidem propter imaginem, quam paucioribus verbis adumbratam
continent, similitudines appellare malim3 nihil tamen adiecta verba et sententiae
volunt, nisi ut res ad comparationem allatae, quae quidem solito plures sunt,
accuratius explicentur. Unum· eorum exemplorum legitur ll. 22, 262 sqq„ ubi
Achilles, qui cum Hectore se amicitia coniungi posse negat, hac utitur duplici
comparatione ε

ὦς οὐκ ἔστι λέουσι καὶ α’νδροίσιν ὅρκια πιστοί,

ου’δὲ λύκοι τε καὶ ἄρνες ὁμόφρονα θυμὸν ἔχουσιν,

ἄλλα κακοὶ φρονέουσι διαμπερὲς α’λλήλοισιν.
Hic adversativum quidem enuntiatum additum videmus, sed quid alind continet,
quam contrarium eius, quod antecedenti enuntiato dictum est? Eadem prope
mensura est comparatio ll. 17, 20, qua Menelaus Panthoi filiorum ferociam cum
tribus simul ferocissimis bestiis per negationem ita confert:

οὔτ’ οὖν παρδάλιος τόσσον μένος, οὔτε λέοντος,

οὔτε συὸς κάπρου ὀλοόφρονος, οὗτε μέγιστος

θυμὸς ἐνὶ στήθεσσι περὶ σθένεϊ βλεμεαίνει,

ὅσσον Πάνθου υἷες ἐϋμμελίαι φρονέουσιν.
Hanc comparationem, quae proprie ex tribus constat, iam nominandis rebus ad
tantam magnitudinem accrevisse, nemo non videt, neque quisquam in addito enun-
tiato relativo offendet, qui mecum fecerit in exemplis supra allatis, quorum addi-
tis enuntiatis idem dictum erat. Huic similem etsi duplo maiorem et ipsam
triplicem comparationem legimus Il. 14, 394, qua ingens clamor, quocum Troiani
et Achivi congressi sunt, extollatur: ’

οὔτε θαλάσσης κῦμα τόσον βοάᾳ ποτὶ χέρσον,

παντόθεν ὀρνύμενον πνοιῇ Βορέω ἀλεγεινῇ·

οὔτε πυρὸς τόσσος γε πέλει βρόμος αἰθομένοιο

