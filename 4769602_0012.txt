- 4,-

vel fingendi perito sacili 'opera in picturas aliaque artificia possint mutari.
Cuius rei vel hoc insigne documentum esse potest, quod iam in clypeo Achillis
ll. 18, 573-586 eandem imaginem leonis bovem de grege lacerantis arte
factam conspicimus, quam Il. 17, 61—69 comparationi inservientem legimus.
Simili ratione, quae in eodem clypeo ex deorum hominumve vita Vulcani arte
efficta vides, aliis locis etsi paulo aliter disposita et adornata in comparationibus
reperieS. Sic imago messorum est ll. 11, 67 et Il. 18, 5503 virorum litigantium
Il. 12, 421 et Il. 18, 4973 Martis ad proelium procedentis Il. 13, 298 et 11.
18, 516. Sed quid singula haec commemoro, quae forte hic illiciam apud
Homerum deprehenduntur, cuius aetate artes in formis fingendis versantes non-
dum valde excultae erant. Si quis nostro tempore imagines ab Homero verbis
adumbratas in tabulas referre volet depingendas‚ nusquam largiorem quam in
ipsis comparationibus maioribus segetem habebit. Ex tanta vero cognatione
imaginum quae comparationibus repraesentantur, et earum quae fingendo et pingendo
exprimuntur, nihil aliud consequi volo, quam similitudinibus eandem fere ac picturis
circumscriptionem et similem rerum adumbratarum sub adspectum subiectio-
nem esse vindicandam. Atque, quod *veteres (Cic. Tusc. V, 114, Quint. inst.
or. X, 1, 49.) Homeri non poesin sed picturam nos videre censuerunt, id maxi-
mam partem ad huiusmodi perfectiores comparationes referendum esse puto.
Cf. Spitzneri exc. XXVI. ad Il. init. Quas virtutes quibus artibus et quam di-
versa a pictorum aliorumque artificum ratione usus Homerus suis imaginibus
conciliarit, alio loco Lessingio duce accuratius explicandum suscipiam, nunc quod
incepimus persequamur, et quo clarius duo illa genera comparationum quae sta-
tuimus inter se distinguantur, ad orationis structuram similitudinibus propriam,
quam supra attigimus, considerandam revertamur.

Ut statim aperiam, in quo cardinem rei verti credam, similitudinem equi-
dem dixerim simillimam esse ei sententiarum formationi, quae in arte dicendi
periodus appellari solet. Atque quantum perfecta periodus a pluribus enun-
tiatis multipliciter iunctis et amplificatis differt, »ita inter similitudines et com-
parationes simplices pari prope verborum et enuntiatorum ambitu inclusas satis
multum discriminis intercedit. Periodi quidem virtus in eo potissimum posita est,
ut eius singula membra s. cola incisis s. commatis mixta et apta concinna auri-

