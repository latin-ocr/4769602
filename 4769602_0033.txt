-25-

adbuc relictis plagulis absolvi possit, totum aliquod etsi in angustiores fines
conclusum quam abruptam. longioris disputationis partem proponere satius duco.
Commendatur praeterea haec necessaria ordinis mutatio eo, quod omnia quae ad sim-
plices comparationes per se spectatas pertinent, nunc coniuncta cum superiore com-
mentatione ita tractare potero, ut praeter quaestionem omnibus generibus communem
quam modo indicavi nullo alio loco ad simplices disputationem redire oporteat.
Quod igitur simplicibus comparationibus ita proprium esse animadverti, ut
in similitudinibus nunquam aut raro inveniatur, hoc sequenti disputatiuncula
pertractaturus totam quantulamcunque materiam his duobus capitibus commode
distribui posse puto. Primo capite simplicium per se spectatarum usus, cui
forma earum non minus quam natura locum dedit, considerabitur. Alterum
caput in inquirenda ea quam simplices cum similitudinibus habeant ratione
versabitur.

Cap. I. Simplicium comparationum in primis nudarum et quae ad illas
proxime accedunt forma adeo tenuis et flexilis apparet, ut vix locus orationis
cogitari possit, a quo prorsus abhorreant. Ubicunque autem adhibentur, tam-
quam totidem stellulae coruscae lucem quandam diffundunt eo iucundiorem, quo
minus aliis luminibus distincta est oratio sive in rebus gestis enarrandis sive in
rebus et moribus describendis occupata. Sed quum haec virtus orationis il-
luminandae et illustrandae iis cum similitudinibus commune sit3 tum hoc prae-
cipuum habent, ut earum brevitas patiatur, ut vel iis locis adhibeantur, quibus
similitudinum usus ineptus soret, siquidem non tam retardarent quam debilitarent
affectum ipsius rei expositione excitatum. Quae enim animi aequalitas epicae
poesi magis quam ulli alii generi propria est, ea quidem tantum abest ut poetam
suo nomine narrantem vel amplissimas comparationes usquam afferre vetet, ut
motus in audientium legentiumve animis concitatos ipsarum similitudinum auxilio
et coercere et minuere iubeat. Sed aliter seres habet, si personae de quibus
agitur ipsae loquentes et affectus quibus commoventur aperientes a poeta indu-
cuntur. Cuius enim sensus non offendatur, si sermonis concitatioris decursus
maiorum comparationum immixtione retardetur? Quare etiam colloquiis heroum
Homerus alioquin comparationum amantissimus similitudines perraro immiscuit,
neque ullo loco personam gravius commotam ampliore comparatione utentem

4

