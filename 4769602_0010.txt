-2-

species dividendum, aut ex alio fonte nova quaedam divisio derivanda erit.
Illud ne faciamus, non minus paucitate Homericarum comparationum ad cetera
tria genera inaequalium quae vocant pertinentium, quam quod haec comparandi
forma in tota nostra disputatione parvi tantum momenti est, prohibemur.
Missis igitur veterum placitis aliam et tum usui Homerico tum nostro consilio
accommodatiorem divisionem si circumspicimus, offertur nobis a recentioribus,
qui Homericis comparationibus operam navarunt, nova dividendi ratio, qua om-
nes comparationes aut simplices aut explicatas sive similitudines esse
statuunt. VQuae distributio etsi hoc mali habere videtur, ut ab exteriore nota,
i, c. ab ambitu et mensura, sit petita: propterea tamen non est aspernanda,
quandoquidem ab hac ipsa formae ratione totum Homericum usum iu com-
parationibus effingendis et adhibendis ita pendere videmus, ut praeter diversi-
tatem comparandi vix quidquam eorum quae de comparationibus observatu digna
sunt relinquatur, quin his generibus commodissime distribuatur. Sed desidera-
tur adhuc in liae divisione certa finium circumscriptio, ut quid cuique generi
sit subiiciendum, facili negotio internosci queat. Quamquam enim in universum
comparationes simplices uno alterove verbo inclusae ab iis comparationibus expli-
catis, quae imaginem rei ad comparandum adhibitae perfectam repraesentant,
nemini ad distinguendum difficiles esse possunt: plurima tamen exempla compa-
rationum apud Homerum inveniuntur, quae, quum pluribus verbis amplificatae
varium ornatum praebeant, iure dubitationem movent, utrum simplicibus an ex-
plicatis sint adnumerandae. Quaerendum igitur erit, quem et qualem ornatum
ct appositionem verborum et sententiarum simplex comparatio admittat, antequam
similitudo exsistat. Ut enim in universum similitudinem demum sacta perfectiore
rei descriptione exoriri constat3 ita simplicis comparationis naturam immutari
nemo putabit, etsi ad rem simpliciter nominatam modo unum alterumve epithe-
ton vel pluribus verbis expressum, modo appositio obiecti aut simplex enuntia-
tum relativum accesserit. Si vero pluribus simul eiusmodi appositionibus sim-
plex comparatio amplificatur et illustratur, aut si iis certa rei conditio vel cum
interpositione personarum describitur3 nihil obstare videtur, quominus, quam
modo comparationem simplicem vocavimus, nunc similitudinis iustae nomine ap-

pellemus. Quam ob rem ne in magua illa copia eiusmodi comparationum, quae

